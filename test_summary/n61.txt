 प्रैस क्लब आरएसपुरा दी इकाई दा होआ गठन।
बैठक च बक्ख- बक्ख मुद्दें उप्पर होआ विचार विमर्श।
आरएसपुरा, 17 जुलाई। प्रैस क्लब आरएसपुरा दे सदस्यें दी इक बैठक आयोजित होई। बैठक दौरान आरएसुपरा प्रैस क्लब दे नमें सदस्यें दी इकाई दा गठन कीता गेआ। इस दौरान सर्वसम्मति कन्नै दैनिक जागरण दे पत्राकार दलजीत सिंह गी क्लब दा प्रधान, पंजाब केसरी दे पत्राकार मुकेश रैणा ते ई.टी.वी दे कैमरामैन विजय गी उप प्रधान दी जिम्मेदारी सौंपी गेई। 
उत्थै गै कश्मीर टाइम्स समाचार पत्रा दे पत्राकार सोहन चैधरी ते अमर उजाला दे पत्राकार सुभाष चन्द्र गी महासिचव, भूपेन्द्र सिंह गी संयोजक सचिव, उत्थै गै दैनिक जागरण दे मीरां साहिब थमां पत्राकार जैम्बल चैधरी गी सचिव औह्दे दी जिम्मेदारी सौंपी गेई। 
उत्थै गै राज कुमार, नरेश कुमार, साजन मेहरा ते राज सिंह चिब गी क्लब दा सदस्य नियुक्त कीता गेआ। इस मौके उप्पर प्रधान चुने जाने उप्पर दलजीत सिंह ने क्लब दे सब्भनें सदस्यें दा आभार प्रकट कीता ते गलाया जे उन्दे उप्पर जेह्ड़ी जिम्मेदारी सौंपी गेई ऐ ओह् उस उप्पर खरा उतरने च हर संभव प्रयास करङन। 
उनें गलाया जे क्लब दे सब्भनें सदस्यें गी कन्नै लेईयै फैसला लैता जाग। उत्थै गै बैठक दौरान पत्राकारें दी समस्या पर बी विचार विमर्श कीता गेआ ते प्रैस क्लब भवन बनाने उप्पर बी चर्चा कीती गेई। 
