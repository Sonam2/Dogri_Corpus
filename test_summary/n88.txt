स्कूलें च पंजाबी विषे अनिवार्य करने उप्पर भाजपा मंडल महासचिव गुरदीप सिंह सैनी ने सरकार दे फैसले दा कीता सोआगत।
आरएसपुरा, 17 जुलाई। भारतीय जनता पार्टी दे आरएसपुरा मंडल दे महासचिव गुरदीप सिंह सैनी ने राज्य सरकार आस्सेआ राज्य दे सब्भनें स्कूलें च पंजाबी विषय अनिवार्य कीते जाने पर राज्य दी मुक्खमंत्री महबूबा मुफ्ती, उप मुक्खमंत्री डॉ. निर्मल सिंह ते मकामी विधायक डॉ. गगन भगत दा आभार प्रकट कीता ऐ। 
इत्थै आयोजित इक पत्राकार सम्मेलन दौरान मंउल महासचिव गुरदीप सिंह सैनी ने गलाया जे राज्य सरकार ने स्कूलें च पंजाबी विषय अनिवार्य करियै सिख समुदाय दे लोकें दी इक पुरानी मंग गी पूरा कीता ऐ ते एह्दा श्रेय मुक्खमंत्री, उप मुक्खमंत्री गी जंदा ऐ।
उनें गलाया जे चुनाएं थमां पैह्ले सरकार ने सिख समुदाय दे लोकें कन्नै वादा कीता हा जिस्सी अज्ज सरकार ने पूरा करी दित्ता ऐ। उत्थै गै उनें गलाया जे आरएसपुरा विधायक डॉ. गगन भगत ने बी सिख समुदाय दे लोकें इस मुद्दे पर शिष्टमंडल ने मलाटी कीती ही ते इस मंग गी उन्दे सामनै रक्खेआ हा। विधायक ने बी भरोसा दित्ता हा जे उन्दी इस जायज मंग गी पूरा करने लेई ओह् उप- मुक्खमंत्री कन्नै गल्ल करङन ते उन्दे आस्सेआ कीते गेदे प्रयास बी रंग लाए न।
उत्थै गै दूए पास्सै अमरनाथ यात्रियें दी सड़क हादसे च होई मौत पर बी मंडल महासचिव ने शोक प्रकट कीता ते गलाया जे दुख दी इस घड़ी च पार्टी पूरी चाल्ली कन्नै पीड़ित परोआरें कन्नै ऐ ते उनें मृतकें दी आत्मा दी शांति लेई प्रार्थना कीती। 
इस मौके उप्पर पार्टी दे मंडल उप प्रधान हरभजन सिंह दियोल, कोपरेटिव सैल दे ज़िला संयोजक जोगिन्द्रपाल, नत्था राम, ओमकार सिंह सने केई लोक बी मजूद हे। 