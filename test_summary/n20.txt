 'देवदास' दे दिने गी चेत्ता करियै भावुक होऐ शाहरूख ते माधुरी। मुम्बई, 13 जुलाई। संजय लीला भंसाली दी खूबसूरत फिल्म 'देवदास' दे 16 बरे पूरे होने उप्पर बॉलीवुड अभिनेत्री माधुरी दीक्षित नेने, सुपरस्टार शाहरूख खान ते सुप्रसिद्ध पार्श्व गायक श्रेया घोषाल ने अपनी खुशी प्रकट कीती ऐ। 2002 च बनी दी इस फिल्म च चन्द्रमुखी दी भूमका नभाने आली माधुरी दीक्षित ने फिल्मांकन दे दरान लैती गेई दी इक तस्वीर ट्विटर उप्पर सांझी करदे होई गलाया ऐ जे एह् उंदे दिलै दे मती कोल ऐ। माधुरी दीक्षित ने फिल्म च शाहरुख खान, ऐश्वर्या राय बच्चन, जैकी श्राफ जने कलाकारें कन्नै कम्म करने गी लेइयै खुशी दा इजहार कीता ऐ। शाहरूख खान ने बी माधुरी दीक्षित दे ट्वीट गी री-ट्वीट करियै ‘मारा डाला गीत उप्पर उंदी प्रस्तुति गी चेता कीता ऐ। शाहरूख खान ने लिखेआ ऐ, तुस म्हेशां साढ़े दिलें दे करीब रौगियां। तुस गै ओह् जिसने मार डाला। फिलहाल अमरीका च मजूद श्रेया घोषाल ने बी इस मौके उप्पर अपनी
सांझी कीती ऐ।
