 भारी बरखा दे कारण मानसरोवर यात्रा च पेआ बिघन, डोआरी नेई भरी सके शरधालु। पिथौरागढ़, 2 जुलाई । पिथौरागढ़ जिले दे धारचूल ते मुनस्यारी लाके च होआ करदी भारी बरखा दे कारण कैलाश मानसरोवर यात्रा उप्पर जा करदे पंxमें जत्थे दे 31 शरधालु त्रीए दिन बी गुंजी आधार शिविर गित्तै डोआरी नेई भरी सके। कैलाश मानसरोवर यात्रा दा प्रबंधन करने आली नोडल एजेंसी कुमांऊ मंडल विकास निगम (केएमवीएन) दे महाप्रबंधक टी. एस. मार्तोलिया ने दस्सेआ जे लगातार होआ करदी बरखा ते गुंजी च घना कोहरा होने दे कारण पंxमें जत्थे दे 31 मेम्बर अज्ज बी गुंजी गित्तै नेई डोआरी भरी सके। उनें गलाया जे कल्ल अगर मौसम साफ होआ तां शरधालुएं गी गुंजी पजाया जाग। पंxमें जत्थे च कुल 59 तीर्थयात्री शामल न ते पिछले शनीवारें इंदे बिच्चा 28 एं गी डोआरी दे जरिऐ गुंजी पजाया जाई चुकेआ ऐ ब अर्दू थमां लगातार होआ बरखा ते मौसम खराब होने दे चलदे 31 बचे दे शरधालु अपने गंतव्य गित्तै रवाना नेई होई सके न।
