 हिमाचल प्रदेश च घटदे जमीनै हेठ पानी दे स्तर दा कारण अन्नेबाह शैहरीकरण। 
- दीपक गिरकर -।
पिछले दिनें हिमाचल प्रदेश दी प्रसिद्ध सैलसफा आह्ली थाहर शिमला च पानी गित्तै हाहाकार मचे दा हा। सरकार ने पंxों दिनें गित्तै स्कूल बंद करी दित्ते हे। प्रदेश च स्थितियां काबू थमां बाहर होने आह्ली बक्खी बधा करदियां न। जंगलें दी अग्ग ते जंगलें दी अन्नेबाह् कटाई कन्नै बी भू-जल स्तर तेजी कन्नै डिग्गदा जा करदा ऐ। प्रदेश च पिछले किश सालें च पानी दे कुदरती स्रोतें दा बड्डे पैमाने उप्पर दोहन कीता गेआ ऐ। किश भ्रश्ट राजनीतिज्ञें, नौकरशाहें ते भू-माफिया दी संडगंड दे कारण हिमाचल प्रदेश दा चेहरा लगातार बिगड़दा जा करदा ऐ। भू- माफिया ने कब्जे करियै बहुमंजला इमारतें दा निर्माण करियै हिमाचल दे जादातर शै गी कंक्रीट दे जंगलें च तबदील करी दित्ता ऐ जिसलै के हिमाचल प्रदेश मूंकप संवेदी खेतर ऐ। सिड़क चौड़ीकरण दा मलबा नदिये च सुट्टेआ जा करदा ऐ। थ्होड़ी हारी बी बरखा होंदी ऐ तां हाड़े च अड़की दा एह्। मतलब सिड़कें उप्पर आई जंदा ऐ जिस कन्नै आओजाई च बिघन पेई जंदा ऐ। गड्डियें दी बदधी तदाद दे कारण बी हिमाचल प्रदेश दे शैह्रें च केईं बारी सिड़कें उप्पर जाम लगदे न। प्रदेश च शिमला, मनाली, धर्मशाला, डलहौजी ते कसौली प्रमुख अंतर्राश्ट्रीय सैलसफा केंद्र न। इने शैह्रें च पानी दी समस्या दिनों दिन होर बदधी जा करदी ऐ। लगातार डिग्गदा भू- जल स्तर प्रदेश दी मुक्ख समस्या बनी गेआ ऐ। रिआसता च 9524 कुदरती जल सप्लाई योजनाएं बिच्चा पिछले किश साले च 1022 जल सप्लाई योजनां सुक्की चुकी दियां न। कसौली च अवैध निर्माण टाहने गित्तै गेई दी सरकारी अधिकारी दी मौत दे मामले च सुप्रीम कोर्ट ने संज्ञान लेता हा ब उसदे बाद बी प्रदेश च अवैध निर्माण दा कम्म बेरोकटोक चला करदा ऐ। सरकार शिमला ते धर्मशाला गी स्मार्ट सिटी बना करदी ऐ ब अजें तक्कर जमीनी स्तर उप्पर इस सरबंधै च इक इंच बी तरक्की नेई होई ऐ। विकास दियां विशाल योजनां कुदरत कन्नै भन्न- त्राोड़ करा करदियां न। बिजली ते सिंचाई गित्तै बनाए गेदे विशाल बन्न कुदरत कन्नै भन्न- त्राोड़ दियां मसालां न। शिमला दे बजूद उप्पर इस साल दा सोक्का खतरे दी पैंटी ऐ। चबातै दी गल्ल तां ए ऐ जे हिमाचल च पौंग, भाखड़ा, चमेरा ते कौल बन्ने दे निर्माण दे बाद बी हिमाचल च पानी दी कमी होई गेई ऐ। हिमाचल प्रदेश च पन बिजली परियोजना, शैीकरण, औद्योगिकीकरण ते रेत खनन रावी, व्यास, सतलुज नेदी बेसिन गी प्रभावित करा करदे न। केईं मामलें च दौं पन बिजली
 परियोजनाएं दे बछकार दी दरी इक किलोमीटर थमां बी घटट ऐ जिस कन्नै मच्छियें दे प्रवास उप्पर असर पवा करदा ऐ। सतलुज बेसिन च प्रस्तावित सभने पन बिजली परियोजनाएं दे निर्माण दे बाद 183 किलोमीटर लम्मियां सुरंगा होङन इस कन्नै रावी, सतलुज, व्यास नदियां प्रभावित होऊन ते एह नदियां अपनी मर्जी कन्नै नेई बगी सकड्न। डिग्गदे भू- जल स्तर दी समस्या कन्नै निबड़ने गित्तै हुन सरकार गी जनता दी सहभागीदारी कन्नै मिट्टी दे जलाशय ते चैकडैम दा निर्माण बर्दै कोला बद्द करने होङन। सोक्के कन्नै लड़ने गित्तै प्रदेश दी जनता दी सहभागीदारी कन्नै इक आंदोलन चलाना होग जियां के महाराश्ट्र दे मराठवाड़ा च फिल्म अभिनेता आमिर खान दी अगुआई च चलाक रदा ऐ ते काफी हदै तक्कर इस च सफलता बी होई ऐ। हुन सरकार गी शैह्रै दी पीने दियें पानी दिये जरूरतें गी पूरा करने गित्तै पन बिजली परियोजनाएं, इमारतें दे अनियोजित निर्माण ते रेत खनन गित्तै सख्त कदम चुक्कदे होई नो- गो जोन (प्रवेश खेतर नेई) दे रूप च घोशत कीता जाना चाहिदा। प्हाड़े उप्पर चैकडैम बनाइयै मलबे गी ते पानी गी रोकेआ जाई सकदा ऐ। हुन लोकें गी अपने फर्ज गी समझने ते अपनी जीवन शैली
बदलने दी जरूरत ऐ। जिसले तक्कर समाज ते सरकार इस चुनौती कन्नै निबड़ने गित्तै इक नेई होंदे तां तक्कर गल्ल नेई बनग। सरकार शिमला ते धर्मशाला गी स्मार्ट सिटी बना करदी ऐ ब अजें तक्कर जमीनी स्तर उप्पर इस सरबंधै च किश बी नेई होआ ऐ। जंगलें च अग्गी दे कारण करीब त्रौ ज्हार हेक्टेयर थमां मती जंगली संपदा स्वाह होई चुकी ऐ। हिमाचल प्रदेश सरकार गी छत्तीसगढ़ सरकार थमां सिक्ख लैनी चाहिदी। छत्तीसगढ़ सरकार ने नमें रायपर च नमां जंगल खड़ा करी । सिर्फ सोशल मीडिया उप्पर अरोप- प्रत्यारोप करने दी थाहर जमीनी स्तर उप्पर प्रयास करने होङन। जरम दिन ते ध्यारे उप्पर प्हाड़े उप्पर बूटे लाने दी परंपरा शुरू कीती जानी चाहिदी। जंगलें दे कटोने दे कारण ढलाने ते चट्टानें उप्परा मिट्टी रूढ़ी जंदी ऐ जिस कन्नै बूटें दे उग्गने च मुश्कल औंदी ऐ। हिमाचल प्रदेश दे शैह्रें च पानी दे परतियै इस्तेमाल दी कोई बवस्था नेई ऐ। हिमाचल दा मुक्ख राजस्व गै सैलसफा उद्योग थमां औंदा ऐ। प्रदेश च देहाती सैलसफा गी विशेष प्रोत्साहन देने दी जरूरत ऐ जिस कन्नै सैलानी शैह्रें दी अपेक्षा ग्रां च जाने कन्नै शैह्रें दी समस्या किश हद्दै तक्कर घट्ट होग ते सैलानी बी हिमाचल दी कुदरती सुंदरता ते हिमाचल दिये परंपराएं, देहाती खान- पान ते लोक संगीत थमां जानकार होङन।
