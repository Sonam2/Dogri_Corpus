जागरूकता कैम्प दा कीता गेआ आयोजन।
मीरां साहिब, 28 जनवरी। क्षेत्राीय रेशम उत्पादन अनुसाधान केन्द्र जम्मू (केन्द्रीय रेशम बोर्ड) मीरां साहिब आस्सेआ ग्रां टिंडे कलां च इक दिवसीय जागरूक कैंप दा आयोजन करियै लोकें गी डिजिटल पैमेंट दे बारे च जानकारी दित्ती गेई। समाज सेवक दर्शन लाल बनमोत्रा दी अध्यक्षता च आयोजित इक कार्यक्रम दौरान विभाग दे अधिकारी बचित्रा लाल, मालाबत्ती ते तरसेम लाल सने केई लोक बी मौजूद हे।
कैंप दौरान लोकें दे कैशलैस पेमैंट दे बारे च जागृत कीता ते सरकार आस्सेआ डिजिटल पैमेंट आस्सेआ शुरू कीते गेदे न एप्पस दे बारे च बी विस्तृत जानकारी दित्ती गेई।
उनें गलाया जे डिजिटल पैमेंट गी सफल बनाने लेई सरकार आस्सेआ केई एप्पस जारी कीते गेदे न जिंदे च भीम, पीटीएम बगैरा न। उनें गलाया जे इस अभियान दे सफल होने करी भ्रष्टाचार पर पूरी चाल्ली कन्नै रोक लगूग ते सारा लेन- देन आॅन लाईन प्रक्रिया च संपन्न होग। 
उत्थै गै डिजिटल पैमेंट दे विशेषज्ञें ने अपने विचार प्रकट करदे होई गलाया जे डिजिटल पैमेंट दे बारे च जानकारी हासल करने लेई कुसै बी बैंक कन्नै संपर्क कीता जाई सकदा ऐ। 
उनें इस दौरान अन्य डीजिटल पैमेंट लेई आए नमें- नमें एप्पस दे बारे च बी जानकारी दित्ती। इस मौके उप्पर समाज सेवक दर्शन बनमोत्रा ने बी अपने विचार प्रकट कीते ते आए दे सब्भनें लोकें दा सोआगत कीता।
