 जम्मू कश्मीर च तौले समाप्त होग शुष्क मौसम दा दौर। जम्मू, 2 जनवरी। जम्मू कश्मीर च पिछले पंx| महीनें थमां शुष्क मौसम जारी ऐ। जेहड़ा कि मती तौले समाप्त होन जारदा ऐ। मौसम विभाग दे मताबक चार थमां छेह जनवरी बश्कार राज्य दे केई इलाके च बरखा ते बर्फबारी होई सकदी ऐ। मौसम विभाग दे मताबक राज्य च मंगलवार संxT थमां बरखा ते बर्फबारी होने दी मेद ऐ। हालांकि किश थाहरें पर ऐतवार रातीं गी बी बरखा होई। विभाग दे मताबक जम्मू ते कश्मीर च चार जनवरी गी बरखा होई। विभाग दे मताबक जम्मू ते कश्मीर च चार जनवरी गी बरखा ते बर्फबारी बधी सकदी ऐ जेहड़ी छह जनवरी तक्कर जारी रौग। एदे कन्नै राज्य च शुष्क मौसम दी स्थिति समाप्त होग। इस्सै बश्कार श्रीनगर ते गुलमर्ग च सोमवार गी न्यूनतम तापमान शून्य थमां चार डिग्री सेल्सियस हेठ ते पहलगाम च शून्य थमां पंx डिग्री सेल्सियस हेठ दर्ज कीता गेआ। लेह राज्य च सडभनें थमां मता ठंडा थार रेहा जित्थै न्यूनतम तापमान शून्य थमां हेठ 9.8 डिग्री सेल्यिस हेठ दर्ज कीता गेआ। उत्थै गै करगिल च न्यूनतम तापमान शून्य थमां 7.9 डिग्री सेल्सियस हेठ दर्ज कीता गेआ। जम्मू च राती बेल्ले न्यूनतम तापमान 8.8 डिग्री, कटड़ा च 8.8 डिग्री, बटोत च 2.7 डिग्री, बनिहाल च शून्य थमां 0.4 डिग्री सेल्सियस हेठ, भद्रवाह च शून्य थमां इक डिग्री सेल्सियस हेठ दर्ज कीता गेआ।
