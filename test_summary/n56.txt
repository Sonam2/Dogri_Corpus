सीमांत लोकें दी समस्याएं गी लेईयै 24 सितंबर गी सड़कें उप्पर उतरग कांग्रेस।
कांग्रेस नेता मोहन चैधरी ने कीता सई सीमांत ग्रांएं दा दौरा।
आरएसपुरा, 20 सितंबर। सीमावर्ती लोकें दी समस्यांए गी लेईयै कांग्रेस पार्टी ने आंदोलन छेड़ने दा मन बनाया। कांग्रेस पार्टी दा गलाना ऐ जे केन्द्र च बैठी भाजपा सरकार सीमावर्ती लोकें दियें समस्याएं गी दूर करने च विफल होई चुकी ऐ जिस कारण आए दिन लोकें गी अपनी जान गंवानी पवै’रदी ऐ।
कांग्रेस नेता मोहन चैधरी ने अज्ज सुचेतगढ़ खेतर दे ग्रां जोड़ा फार्म, सई, अब्दुल्लियां, निकोवाल बगैरा खेतरें दा दौरा कीता ते पाकिस्तान आस्सेआ लगातार कीती जा’रदी गोलाबारी दे कारण लोकें गी होआ’रदे नुक्सान पर चर्चा कीती। बक्ख- बक्ख ग्रांएं च बैठकें गी संबोधित करदे होई कांग्रेस नेता मोहन चैधरी ने गलाया जे गोलाबारी दे कारण सीमावर्ती लोकें गी भारी नुकसान झह्ल्लना पवै’रदा ऐ।
ब केन्द्र च बैठी भाजपा सरकार इस सारे मामले पर चुप्पी साद्धे दे न। सीमांत लोक केई बारी मंग करी चुके न जे उनेंगी सुरक्षित थाह्रें पर पं×ा- पं×ा मरले दे प्लाट दित्ते जाने चाह्दिे ब सरकार आस्सेआ इस पास्सै कोई ध्यान नेईं दित्ता जा’रदा ऐ। उनें गलाया जे सीमावर्ती लोकें दी समस्याएं गी लेईयै कांग्रेस पार्टी 24 सितंबर गी सरकार दे खलाफ विशाल प्रदर्शन करन जा’रदी ऐ जेह्दे च मते थमां मते लोक शामल होईयै सरकार पर दबाव बनाया।
इस मौके उप्पर उन्दे कन्नै अन्य लोकें बी अपने विचार प्रकट कीते।