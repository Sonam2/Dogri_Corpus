 युवा वोटरें गी कीता गेआ मतदान दे प्रति जागरूक।
एसडीएम आरएसपुरा दी अध्यक्षता च लाया गेआ कैंप।
आरएसपुरा, 29 जुलाई। युवा वोटरें गी मतदान दे प्रति जागरूक करने दे मकसद करी एसडीएम आरएसपुरा कार्योलय आस्सेआ सरकारी डिग्री आरएसपुरा दे सैह्योग कन्नै कृषि विज्ञान केन्द्र आरएसपुरा दे सभागार च इक दिवसीय जागरूक कैंप दा आयोजन कीता गेआ। 
स्वीप दे तैह्त आयोजित इस कैंप दौरान आरएसपुरा विधायक डॉ. गगन भगत मुक्ख परौह्ने दे रूप च मौजूद हे जबकि एसडीएम आरएसपुरा सुशील कुमार, एसडीपीओ सुरेन्द्र चैधरी सने मती गिनतरी च युवा बी मौजूद हे। इस दौरान कलाकारें आस्सेआ नाटक दे माध्यम कन्नै युवा वोटरें गी मतदान दे प्रति जागरूक कीता गेआ ते गलाया गेआ जे मतदान गै भारत दे आम नागरिक कोल नेही शक्ति ऐ जेह्ड़ी सरकार बदली सकदी ऐ ते अपनी पसंद दी सरकार लाई बी सकदी ऐ।
उनें गलाया जे युवाएं गी इस प्रक्रिया च बधी- चढ़ियै हिस्सा लैना चाह्दिा। इस मौके पर एसडीएम ने गलाया जे युवाएं गी मतदान करने दे प्रति जागरूक करने दे मकसद करी इस कैंप दा आयोजन कीता गेआ हा। उनें गलाया जे कैंप च नमें वोटरें गी शामल करने लेई राजिस्ट्रैशन बी कीता गेआ ऐ।
उनें गलाया जे मती गिनतरी च युवा वोटर अज्ज जुड़े दे न ते ओह् औने ओह्ले कुसै बी चुनांऽ च अपने मत दा इस्तेमाल करी सकङन। इस मौके पर विधायक सने केईयें लोकें बी अपने विचार प्रकट कीते।
