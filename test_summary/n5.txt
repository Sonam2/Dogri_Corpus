 3489 यात्रियें दा छेमा जत्था अज्ज बडलै होआ अमरनाथें दे दर्शने गित्तै रवाना। ज.प्र.संवाददाता। जम्मू, 3 जुलाई। दक्खन कश्मीर हिमालय च स्थित बाबा बर्फानी दे दर्शने गित्तै 3489 तीर्थ यात्रियें दा छेमा जत्था अज्ज बडलै जम्मू थमां रवाना होआ। इक वरिश्ठ अधिकारी ने दस्सेआ जे इत्थे भगवती नगर आधार शिविर थमां बडलै ढाई बजे एह शरधालु 114 गड्डिये च सोआर होइयै रवाना होए। इनें तीर्थ यात्रियें च 774 महिला ते 237 साधु सैंत शामल न। अधिकारिये दस्सेआ जे 28 जून थमां शुरू होई दी सट्ठे दिने दी वार्शिक तीर्थ यात्रा दे दरान हुनै तक्कर 36366 तीर्थ यात्रियें अमरनाथें दे दर्शन कीते न। एह तीर्थ यात्री अनंतनाग जिले च 36 किलोमीटर लम्मे पहलगाम रस्ते थमां ते गंदरबल च 12 किलोमीटर लम्मे बालटाल रस्ते थमां जा करदे न। पुलस अधिकारी ने दस्सेआ जे अज्ज दिनै च 3489 तीर्थ यात्रियें दे बालटाल ते पहलगाम आधार शिविर च पुज्जने दी मेद ऐ। उनें दस्सेआ जे 69 गड्डिये च सोआर होइयै 2252 तीर्थ यात्री पहलगाम आधार शिविर ते 45 गड्डिये च सोआर होइयै 1237 तीर्थ यात्री बालटाल आधार शिविर आली बक्खी रवाना होई गे। अधिकारी ने दस्सआ जे
र्थ यात्री अमरनाथै गित्तै रवाना होई गे न। कश्मीर घाटी च लगातार बरखा ते हाढे दे खतरे दे कारण केई घैंटें दी देरी दे बावजूद 28 जून गी निर्धारित समें उप्पर अमरनाथ यात्रा शुरू होई गेई ही। एह यात्रा 26 अगस्त गी रक्खड़ी आले दिन समाप्त होग।
