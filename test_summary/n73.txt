रिटायर पुलिस पर्सनल फोरम दियें मंगें गी तौले पूरा करै सरकार: अजीत सिंह।
जम्मू, 5 तिसंबर। ऑल जम्मू कश्मीर रिटायर पुलिस पर्सनल एनजीओे एंड ओआरएस फोरम दे सदस्यें मंगलवार गी मंगें गी लेईयै सरकार दे खलाफ जोरदार तरीके कन्नै प्रदर्शन कीता ते राज्य सरकार आस्सेआ उन्दियें मंगें पास्सै कोई ध्यान नेईं दित्ता जा’रदा ऐ। उनें गलाया जे सेवानिवृत पुलस कर्मचारी अपनियें मंगें गी लेईयै ब’रा 1996 थमां संघर्ष करदे आवै’रदे न जिन्दियें मंगें गी अजें तक्कर पूरा नेईं कीता गेआ ऐ।
उनें मंग करदे होई गलाया जे रिटायर पुलिस कर्मचारियें गी हर म्हीनें मिलने आह्ला सेहत भत्ता त्रौ सौ रपे थमां बधाईयै घट्ट थमां घट्ट इक हजार रपे कीता जाना चाह्दिा जेह्ड़ा छेमे वेतन आयोग दी तर्ज पर ऐ। पुलिस विभाग दी ट्रांसफार्मर पालिसी च पारदर्शीता आनने दी लोड़ ऐ।
उत्थै गै उनें आरोप लाया जे सीओसी फंड दा दुरूउपयोग कीता जा’रदा ऐ ते एह्दा जोआनें गी कोई लाह् नेईं दित्ता जा’रदा ऐ। उनें मंग करदे होई गलाया जे एसपीओज़ गी पक्का कीता जाना चाह्दिा ते उनेंगी पैशन दा बी लाह् दित्ता जाना चाह्दिा। 
राज्य सरकार गी इस्सी पुलिस विभाग च बी लागू करने दी लोड़ ऐ। उनें गलाया जे जेक्कर तौले थमां तौले सरकार आस्सेआ उन्दी लंबित पेदियें मंगें गी पूरा नेईं कीता गेआ तां ओह् औने आह्ले दिनें च उग्र आंदोलन छेड़ने पर मजबूर होई जांङन। इस मौके उप्पर स. हरि सिंह, सरदारी लाल सने केईयें लोकें बी अपने विचार प्रकट कीते।
