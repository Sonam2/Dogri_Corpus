 सरकारी कर्मचारिये गी औने आले बजट सत्रा थमां मतियां मेदां न : शास्त्री। जम्मू, 1 जनवरी। नेशनल मजदूर कांफ्रेंस दे प्रधान सुभाष शास्त्री ने गलाया जे उनेंगी मेद ऐ जे राज्य जम्मू कश्मीर च तौले पेश होने आहले बजट च राज्य दे सरकारी कर्मचारिये दिये मंगें गी बी ध्यान च रक्खेआ जाग ते उंदी लंबित पेदिये मंगें गी पूरा कीता जाग। शास्त्री ने एह गल्ल शैहर च सरकारी कर्मचारियें दी इक रैली गी संबोधित करदे होई आक्खीं। उनें गलाया जे सरकारी कर्मचारी पिछले लम्में समें थमा मंगें गी लेईयै बरोध प्रदर्शन करदे आवैरदे न ब अजें तक्कर कर्मचारियें दी मंगें गी पूरा नेईं कीता ऐ। कर्मचारी मंग करदे आवैरदे न जे उंदी बकाया वेतन गी तौले थमां तौले जारी कीता जाना चाहिदा। अस्थाई रूप कन्नै कर्मचारियें गी स्थाई कीता जाना चाहिदा जिंदी गिनतरी लगभग 62 हजार रपे करीब ऐ । उनें गलाया जे राज्य जम्मू- कश्मीर सरकार आस्सेआ तौले बजट पेश कीता जाना ऐ जेदे च उने ते कर्मचारिये गी मेद ऐ जे उंदिये मंगें गी पूरा कीता जाग। शास्त्री ने गलाया जे राज्य दी भाजपा- पीडीपी सरकार थमां कर्मचारिये गी मती आशा ऐ। शास्त्री ने गलाया जे देश ते राज्य गी अग्गे लेई जाने च सरकारी कर्मचारियें दी भूमिका मती अहम रौंदी ऐ ने च सरकार गी चाहिदा जे कर्मचारियें दी लंबित पेदिये जायज मंगें गी तौले थमां तौले पूरा
कीता जाना चाहिदा। इस मौके पर राजन बाबू, बी. एस जम्वाल, सुनिल कोचर, जयपाल शर्मा, प्रदीप कुमार, सुभाष शर्मा, सुखदेव सिंह, सुरेन्द्र कुमार, दर्शन बाबा, बरकत राम, भूपेन्द्र सिंह बिल्ला सने केई लोक बी मजूद है।
