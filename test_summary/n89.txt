 खुशखबरी: दिल्ली थमां प्लेन आस्सेआ उड़ना होआ सस्ता, यूजर डिवेलपमेंट चार्ज च भारी कटौती!।
नमीं दिल्ली, 8 जुलाई। विमान थमां दिल्ली औना- जाना तौले गै सस्ता होई सकदा ऐ। किश दिनें बाद विमान दे किराए च यूजर डेवलेपमेंट चार्ज (यूडीएफ) ना दे बरोबर देना होग। इंदिरा गांधी अंतर्राष्ट्रीय हवाई अड्डे थमां प्रस्थान करने आह्ले घरेलू यात्रियें गी हुन यूजर डेवलपमेंट फीस दे रूप च 10 रुपे दा भुगतान करना होग। जेह्ड़ा पैह्ले 275- 550 रुपे हा।
उत्थै गे अंतर्राष्ट्रीय यात्रियें गी यूडीएफ दे तौर उप्पर 45 रुपे दा भुगतान करना होग जेह्ड़ा पैह्ले 635- 1,270 रुपे हा। तुसेंगी दस्सी देचै जे एह्दे थमां पैह्ले 2015 च एयरपोर्ट इक नमीं रेगुलेटरी अथारिटी (एईआरए) ने इनें शुल्कें गी घट्ट करने दा फैसला कीता हा ब दिल्ली हाई कोर्ट ने इस पर रोक लाई दित्ती ही। सुप्रीम कोर्ट दे आए फैसले दे बाद नागरिक उड्डयन मंत्रालय ने इंदिरा गांधी एयरपोर्ट उप्पर यात्रियें दे खर्चे घट्ट करने दी व्यवस्था लागू करने दा आदेश दित्ता।
एविएशन सेक्रटरी आर. एन. चैबे ने गलाया एह् तत्काल प्रभाव कन्नै लागू होई गेआ। नमीं बवस्था दे तैह्त दिल्ली थमां लंदन ते न्यूयॉर्क थमां दिल्ली दे टिकट लैने उप्पर लागू यूडीएफ 2,436 रुपे (टैक्स सने) करी घटियै महज 53 रुपे रेही जाग। यानी, यात्रियें गी कुल 2,380 रुपे दी बचत होग।
इस्सै चाल्ली दिल्ली- मुंबई ते मुंबई- दिल्ली दे टिकट पर लागू यूडीएफ 1,068 रुपे (टैक्स सने) कन्नै घटियै महज 12 रुपे होई जाग। यानी, 1,056 रुपे दा सिद्धा फायदा समूह च जा परोआर दे कन्नै यात्रा करने पर लोकें गी बड़ा फायदा होग। हालांकि, एयरलाइन सिस्टम्स च नमा यूडीएफ रेट किश बेल्लै दे बाद दस्सगन।
