 पंज गुना बधी ड्राइविंग लाइसेंस फीस, समें पर रिन्यू नेईं करोआने आलें थमां जुर्माना बी वसूलेआ जाग। नमीं दिल्ली, 8 जनवरी। औने आले वक्त च लोकें गी लाइसेंस बनोआने लेई पैहले दे मुकाबले पंxT गुना मती फीस देनी होग। सड़क परिवहन मंत्रालय ने फैसला कीता ऐ जे ड्राइविंग लाइसेंस इशू करने दी फीस हुन 40 रुपे बधाईयै 200 रपे करी दित्ती जाग।
उत्थै गै जेक्कर तुसेगी स्मार्ट कार्ड जनेहा लाईसेंस चाहिदा ते फ्ही ओहदे लेई थोड़े ते मते पैसे देने होंङन। मिली जानकारी दे मताबक, महाराष्ट्र, गुजरात, आंध्र प्रदेश, तेलंगाना, पंजाब ते तमिलनाडु ने इस प्रोजेक्ट उप्पर कम्म करना शुरू बी करी दित्ता ऐ। एदे अलावा इक नोटिफिकेशन ते लाई गेई ऐ। ओहदे च गलाया गेआ ऐ जे जेहड़े लोक बेल्ले पर अपना लाईसेंस रिन्यू नेईं करोआंङन उनेंगी बी हुन पैहले थमा मते पैहे देना होग। नोटिफिकेशन च गलाया गेआ ऐ जे हुन 300 रपे फालतू देने होंड्न। एदे अलावा प्रति साल दे हिसाब कन्नै इक हजार रपे होर देने हों। परिवहन विभाग दे एसपी सिंह ने फीस बधाए जाने दी गल्ल गी साधारण दस्सदे होई गलाया जे ए असामान्य बढ़ोतरी नेईं ऐ। इस बारे च मते वक्त कोला गल्ल चलै’रदी ही। एड्दे कन्नै विभाग दी स्थिति गी मजबूत करने दी कोशिश कीती जारदी ऐ। उने लोकें पर जुर्माना मता लगूग जेहड़े अपनी जानकारी बेल्ले पर अपडेट नेईं करोआंदे। केई बारी प्रवर्तन एजेंसियें कोला बी जानकारी मिली ऐ जे उंदे आस्सेआ भेजे गेदे चालान वापस आई जंदे न। कीजे जिस्सी ओह् चालान भेजदे न उनेंगी अपना घर बदली लेता हुन्दा ऐ ब उस्सी लाईसेंस च अपडेट नेईं करोआया हुन्दा। मिली जानकारी दे मताबक नेही फीस गी समान करने लेई बी कीता गेआ ऐ। कीजे एहदे च दालें थमां बदलाव नेईं होआ हा। नमीं फीस दे मताबक, भारी गड्डियें दे फिटनेस टेस्ट लेई 600 रुपे देने होंड्न उत्थै गै कार लेई इस्सी 400 रपे रक्खेआ गेआ ऐ। स्वचालित परीक्षण दी फीस होर मती रक्खी गेई ऐ।
