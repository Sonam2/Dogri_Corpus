 मानहानि मामला : टाइटलर ने हाई कोर्ट थमां अर्जी लैती बापस। नमीं दिल्ली, 13 जुलाई। कांग्रेस दे वरिश्ठ नेता जगदीश टाइटलर ने वरिश्ठ वकील एच.एस.फुलका दी बक्खी दा दायर मानहानि मामले च अरोप तैह कीते जाने गी चुनौती देने आली अर्जी अज्ज दिल्ली हाई कोर्ट थमां बापस लेई लैती की ते खलकी अदालत च सुनवाई शुरू होई चुकी ऐ। फुलका 1984 दे सिख बरोधी दंगें दे पीड़ितें दे वकील रेह् न। न्यायमूर्ति आर के गाबा ने टाइटलर दे वकील दी अर्जी बापस लैने दे अनुरोध गी स्वीकार करी लैता। टाइटलर ने गलाया जे ओह मामले उप्पर जोर नेई देना चाहन्दे न ते खलकी अदालत च मुकद्दमा लड़ङन। फुलका दी बक्खी दा कांग्रेस नेता दे
खलाफ दायर मामला खलकी अदालत च लंबित ऐ। अदालत ने 2 मार्च 2015 गी टाइटलर दे खलाफ अरोप तैह करदे होई गलाया हा जे वकील दी प्रतिश्ठा गी नकसान पजाने आला कथित ब्यान दित्ता। जेहड़ा पैहली नजरी च फुलका दी मानहानि करदा ऐ। टाइटलर दी बक्खी दा पेश होऐ दे वकील अरुणाभ चौधरी ने गलाया जे खलकी अदालत च सुनवाई शुरू होई चुकी ऐ ते शकैतकर्ता दे सबूत दर्ज कीते जा करदे न। उनें गलाया जे फुलका कन्नै 17 जुलाई गी जिरह ऐ ते ओह अदालत च मुद्दा चुक्कड्न।
