 अगर मोदी सरकार ने पीडीपी गी त्राोड़ने दी कोशश कीता तां गंभीर नतीजे निकलन: महबूबा। हुन कोई नमां आतंकवादी पैदा नेई होग: उमर दा पलटवार। श्रीनगर, 13 जुलाई। रिआसता दी पूर्व मुक्खमंत्री महबूबा मुफ्ती ने मोदी सरकार गी सख्त धमकी दिंदे होई गलाया जे अगर मोदी सरकार जोड़-तोड़ दी राजनीति करग
तां नब्बे जने हालात होङन्। उनें गलाया जे पीडीपी गी त्राोड़ने दी कोशश नेई करै सरकार नेई तां पीडीपी गी त्राोड़ने दे गंभीर नतीजे होङन। महबूबा ने धमकी दित्ती जे अगर इयां होआ तां केईं होर सलाउद्दीन पैदा होन। दूई बक्खी महबूबा मुफ्ती दी भाजपा गी धमकी दे फौरन बाद रिआसता दे पूर्व मुक्खमंत्री नेशनल कांफ्रेंस दे उपाध्यक्ष उमर अब्दुल्ला ने पीडीपी अध्यक्ष उप्पर नशाना लाया। उमर ने ट्वीटर उप्पर ट्वीट कीता जे अगर पीडीपी गुट्ट्टने उप्पर नमें आतंकवाद दे कन्नै ओह केंद्र गी धमकी देआ करदी ऐ तां ओह् वास्वत च झूठ बोला करदियां न। ओह् शायद भुल्ली गेई ऐ जे कश्मीर च आतंकवाद दा पैलें गै उंदे सभने थमां सक्षम प्रशासन दे तैत परतियै जरम होई चुकेआ ऐ। उनें गलाया जे अगर पीडीपी गुट्टी गेई तां कोई नमां आतंकी पैदा नेई होग। मैं इत्थे सभने गी याद रक्खने गित्तै गलाऽ करनां जे अगर पीडीपी गुट्टी गेई तां कोई बी नमां आतंकी पैदा नेई होग। दिल्ली च बनाई गेई दी पार्टी दी मौत उप्पर लोक मातम नेई मनाङन्। पूर्व मुक्खमंत्री ने चेतावनी दिंदे होई गलाया ऐ जे रिआसता च भाजपा पासेआ पीडीपी गी त्राोड़ने दा प्रयास भारतीय लोकतंत्रा च कश्मीरिये दे विश्वास गी समाप्त करी देग। पीडीपी प्रमुख ने गलाया जे अगर दिल्ली दखल करदी ऐ, साढ़ी पार्टी गी त्राोदी ऐ ते सज्जाद लोन जां कुसै गी बी मुक्खमंत्री बनांदी ऐ तां इस थमां कश्मीरिये दा भारतीय लोकतंत्रा च विश्वास समाप्त होई जाग। दिल्ली पासेआ कुसै बी चाल्ली दे दखल गी गंभीरता कन्नै लैता जाग। महबूबा मुफ्ती ने एह्ज्ज बड़लै इत्थे नक्शबंद साहिब च श्हीदें दे मजार उप्पर उनेंगी शरधांजलि अर्पित करने दे बाद पत्राकारें कन्नै गल्लबात च दित्ती। गौरतलब ऐ जे पिछली ठारो जून गी भाजपा पासेआ समर्थन बापस लैते जाने दे बाद पीडीपी- भाजपा गठबंधन सरकार डिग्गी गेई ही। उसदे बाद थमां रिआसता च राज्यपाल शासन लागू ऐ ते महबूबा मुफ्ती दी पार्टी च लगातार उंदी अगुआई दे खलाफ बगावत उडभरा करदी ऐ। अज्ज जिसलै पत्राकारें उंदे थमां भाजपा पासेआ रियासत च इक बारी परतियै पीडीपी दे बागी विधायके कन्नै मिलियै सरकार बनाने दिये कोशशें दे बारे च पच्छेआ तां उनें गलाया जे नमीं दिल्ली गी 1987 गी चेता रक्खना चाहिदा। अगर नमीं दिल्ली ने 1987 आंगर परतियै इत्थं दी जनता दे वोट उप्पर डाका लाया, राजनीतिक जोड़- तोड़ ते दखल होआ, जिस थमां 1987 च सलाहुद्दीन ते यासीन मलिक पैदा होऐ न, अगर परतियै इयां होआ ते नमीं दिल्ली ने पीडीपी गी त्राोड़ने दी कोशश कीती तां उसदे नतीजे मते खतरनाक होङन।
