 शिव मंदर पटली मोड च होआ विशाल भंडारे दा आयोजन हवन- यज्ञ करियै कीती मंगलकामना। विजयपुर, 1 जनवरी। शिव मंदर पटली मोड़ च नमें बरे दे उपलक्ष्य पर विशाल भंडारे दा आयोजन कीता गेआ जेदे च भारी गिनतरी च लोकें पुज्जियै प्रसाद ग्रहण कीता।
मंदर च बडले विशेष हवन यज्ञ दा आयोजन होआ ते ओहदे परेंत महंत गोपालानंद जी महाराज आस्सेआ मजूद संगत गी नमें बरे दी मुबारखबाद दिंदे होई उनें भगवान नांऽ दे बारे च निहाल कीता ते ओहदे परेंत विशाल भंडारे दा आयोजन कीता गेआ।
इस मौके उप्पर मंदर दे महंत गोपालानंद जी महाराज ने गलाया जे नमा वर्ष श्रद्धालुएं दे जीवन च खुशहाली ते उन्नति लेईयै आए एहदी कामना करने लेई मंदर च विशाल धार्मिक कार्यक्रम दा आयोजन कीता गेआ। उनें गलाया जे मंदर च शनिवार गी बी विशाल भंडारे दा आयोजन कीता गेआ हा जे अज्ज बी विशाल भंडारे दा आयोजन कीता गेआ जेदे च ज्हारां दी गिनतरी च श्रद्धालुएं पुज्जियै प्रसाद ग्रहण कीता। उनें गलाया मंदर च हर त्यौहार पर धार्मिक कार्यक्रम दा आयोजन कीता जंदा ऐ। महंत गोपालानंद ने गलाया जे भगवान थमां प्रार्थना कीती गेई ऐ जे विश्व च नमां साल शांति लेईयै आवै ते आतंकवादी घटनाएं पर पूरी चाल्ली कन्नै रोक लगे। इस मौके पर सुरेन्द्र ठाकुर सने केई लोक बी मौजूद है।
