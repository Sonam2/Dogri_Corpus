 पाकिस्तान आतंकवाद उप्पर लगाम ला : भारत दी सख्त चेतावनी। नमीं दिल्ली, 13 जुलाई। कश्मीर च मानवाधिकारें दे कथित हनन गी लेइयै पाकिस्तान दी टिप्पणी उप्पर जवाब दिंदे होई भारत ने अज्ज गलाया जे पैलें पाकिस्तान गी अपनी धरती उप्पर फलै करदे आतंकवाद गी रोकना चाहिदा। पाकिस्तान दे बदेश मंत्रालय ने कश्मीर च मानवाधिकारें दे उल्लंघन दा अरोप लाया। पाकिस्तान ने महिला अलगाववादी नेता सईदा आशिया अंद्राबी गी तिहाड़ जेल भेजे जाने ते हुर्रियत नेताएं शब्बीर अहमद शाह ते मसर्रत आलम भट गी हिरासत च लैते जाने उप्पर बी चैता दस्सी ही। भारतीय बदेश मंत्रालय दे प्रवक्ता रवीश कुमार ने इक सोआले दे जवाब च संवाददाताएं गी गलाया जे करें कदें ओह भुल्ली जंदे न ओह् जेके उपदेश दिंदे न, उसदा आपूं पालन नेई करदे। असे बार- बार उनेंगी गलाया ऐ जे आतंकवाद दा समर्थन करना बंद करो, पाकिस्तान दी धरती थमां 
गतिविधियां चलाने आहले आतंकवादिये दा समर्थन करना बंद करो। इस उप्पर उनें करें कोई कारवाई नेई कीती। इस उप्पर साढा रुख स्पश्ट त ` अटल ऐ। मीडिया च आई दिएं खबरें दे अनुसार पिछले महीने आई दी संयुक्त राश्ट्र मानवाधिकार आयोग दी जिस रपोट च कश्मीर च मानवाधिकारें दे उल्लंघन दा दावा कीता गेआ ऐ, उसगी त्यार करने दे दरान आयोग दे प्रमुख लगातार पाकिस्तानी मूल दे इक कनाडाई पत्राकार दे संपर्क च हे। पत्राकार ने आएं एह दावा कीता ऐ। इस उप्पर कुमार ने गलाया जे अस इस रपोट दी मंशा उप्पर बी सोआल चुक्का करनेआ। इस दस्तावेज च अधिकारी दा पूर्वाग्रह स्पश्ट नजरी आवै
करदा ऐ जेहड़ा बिना कुसै जनादेश दे कम्म करा करदे न ते सूचनाएं गित्तै अपुश्ट सूत्रों उप्पर भरोसा करा करदे न। जेड़ी रपोट आई ऐ ओह पूर्वाग्रहें थमां ग्रस्त ऐ। एह स्पश्ट रूप कन्नै भेदभावपूर्ण ऐ। पाकिस्तान दे पैहले सिख पुलस अफसर गुलाब सिंह शाहीन गी सरकार कन्नै जैदाद विवाद दे बाद मकानै थमां बेदखल कीते जाने दे सरबंधै च सोआल करने उप्पर बदेश मंत्रालय दे प्रवक्ता ने गलाया जे भारत इसदी घोर निंदेआ करदा ऐ।
