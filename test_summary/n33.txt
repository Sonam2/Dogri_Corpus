 ताजा बर्फबारी दे कारण सोनामर्ग पर्यटकें दी पौंच थमां बाहर। जम्मू, 6 जनवरी। गांदरबल जिले दे सोनामर्ग च इस मौसम दी पैहली बर्फबारी दे चलदे पर्यटके लेई बंद करी दित्ता गेआ। सोनामर्ग ते एहदे कन्नै लगदे खेतरें च भारी बर्फवारी करी इत्थै रस्ते च फिसलन दे कारण आओ- जाई लेई बंद करी दित्ता गेआ ऐ। सोनामर्ग च बुधवार थमां अजें तक्कर त्रौ फुट तक्कर बर्फ पेई ऐ। मती गिनतरी च पर्यटक जेदे च बच्चे बी शामल न सोनामर्ग थमां त्रौ किलोमिटर दूर गांगगीर ग्रां च बर्फबारी दा आनंद लैरदे न। पश्चिम बंगाल थमां आए पर्यटके दा गलाना ऐ जे अस मते हारे भाग्यशाली न जे अस इस मौसम दी पैहली बर्फवारी दा आनंद लै'रदे। जेक्कर एहदे कन्नै गै एह साढ़ी बदकिस्मती ऐ जे अस सोनामर्ग नेईं जाई सकदे। एसएचओ सोनामर्ग नीसार एहमद ने गलाया जे सोनामर्ग रस्ते गी फिसलन दे कारण ऐहतियात दे तौर पर बंद करी दित्ता गेआ ऐ। उनें गलाया जे जियां गै मौसम ते रस्ते दी हालत च सुधार औग गड्डियें गी दोबारा सोनामर्ग पास्सै जान दित्ता जाग।
