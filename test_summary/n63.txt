ग्रां सतराईयां च 14 सितंबर गी होग विशाल दंगल दा आयोजन।
दंगल ते मेला कमेटी आस्सेआ पत्राकार सम्मेलन दा आयोजन करियै दित्ती जानकारी।
आरएसपुरा, 11 सितम्बर। आरएसपुरा दे ग्रां सतराईयां च जय बाबा मोंगा नाथ दी याद च14 सितंबर गी विशाल दंगल दा आयोजन होग। इस गल्ल दी जानकारी ग्रां दी दंगल ते छिंज कमेटी आसेआ इत्थै आयोजित इक पत्राकार सम्मेलन दौरान दित्ती गेई।
इस मौके उप्पर कमेटी दे प्रधान रतन सिंह ने गलाया जे ग्रां सतराईयां च हर ब’रे आंङर इस साल बी विशाल दंगल दा आयोजन कीता जा’रदा ऐ। उनें गलाया जे दंगल च राज्य जम्मू कश्मीर दे अलावा बाह्री राज्यें थमां पैह्लवान बी हिस्सा लैंङन। 
उनें गलाया जे दंगल दी पैह्ली माली इक लक्ख रपे, दूई 75 हज़ार ते त्री 51 हज़ार रुपे ईनाम रक्खेआ गेआ ऐ। उनें समस्त राज्य दे लोकें थमां अपील करदे होई गलाया जे ओह् बधी- चढ़ियै दंगल च हिस्सा लैन। उनें गलाया जे राज्य दे पूर्व मंत्री राजेन्द्र सिंह चिब इस मौके उप्पर मुक्ख परौह्ने दे रूप च मौजूद रौंह्ङन। एह्दे अलावा खेतर दे सब्भै राजनेताएं गी बी कमेटी आस्सेआ न्यौता दित्ता गेआ ऐ। उनें गलाया जे आरएसपुरा खेतर दा सब्भनें थमां बड्डा दंगल इत्थै हुन्दा ऐ जेह्दे च ज्हारां दी गिनतरी च लोक हिस्सा लैंदे न।
इस मौके उप्पर उप प्रधान शेर सिंह, महासचिव रोशन सिंह, पूर्व सरपंच मान सिंह, प्रवक्ता कशतूरी चिब, रघुनाथ सिंह, सतपाल सिंह, सने कमेटी दे अन्य सदस्य बी मजूद हे।