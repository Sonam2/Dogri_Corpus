 रामगोपाल यादव ने इंतजार करने दी रणनीति अपनाई। नमीं दिल्ली, 7 जनवरी। मुलायम सिंह यादव ते उंदे पुत्रा अखिलेश यादव च लखनऊ च सुलह दे प्रयासे बश्कार मुक्खमंत्री दे करीबी ते उंदे चाचा रामगोपाल यादव ने समर्थकें दी सची कन्नै शक्रवार गी चनांऽ आयोग जाने दे अपने ऐलान दे बावजद आयोग च नेईं जाने दा फैसला कीता ते ओह इंतजार करने ते स्थिति पर नज़र रक्खने दी नीति अपनारदे न। आयोग ने दौने खेमें कन्नै गलाया ऐ जे समाजवादी पार्टी ते ओहदे चुनांऽ चिह्न | 'साइकिल' उप्पर अपने दावें लेई समर्थक विधायके ते पदाधिकारियें दे हलफनामे जमा करन। रामगोपाल ने शुक्रवार गी दिन च गलाया हा, “मैं
आयोग गी इक ज्ञापन दित्ता हा। चुनांऽ आयोग ने अजे नौ जनवरी तक्कर हलफनामे देने गी गलाया ऐ। मैं संxi त्रौ थमां चार बजे बश्कार आयोग च जागा। ब आयोग ने स्पष्ट कीता जे ना ते उनें मिलने लेई समां मंगेआ हा ते ना गै रातीं अटठ बजे तक्कर कोई दस्तावेज जमा कीता। अटठ बजे आयोग दा पावती ते प्रकाशन विभाग बंद होई जंदा ऐ। रामगोपाल ने अखिलेश दा समर्थन करने आले विधायकें दी गिनतरी नेईं दस्सी ऐ ब समझेआ जंदा ऐ जे उंदे कोल 200 थमा मते विधायकें दी सूची ऐ। उनें गलाया, “68 विधान परिषद सदस्ये चा 56, 24 सांसदें चा 15 ते 5000 प्रतिनिधियें अखिलेश दा समर्थन कीता। चुनांऽ आयोग सत्त प्रतियं च समै हलफनामें चांदाऐ, इस्सै लेई प्रतिनिधियें दी सूची उस्सी दित्ती जाग कीजे एह भारी भरकम दस्तावेज होग। रामगोपाल ने गलाया हा जे विधायके, विधान परिषद सदस्ये ते सांसदें दी सूची चुनांऽ आयोग गी दित्ती जाग। उने गलाया 90 प्रतिशत विधायक ते प्रतिनिधि अखिलेश यादव कन्नै न, इस्सै लेई साफ ऐ जे अस असली समाजवादी पार्टी दे हे। असेंगी साइकिल चुनांऽ चिह्न दित्ता जाना चाहिदा ते वास्तविक सपा मनेआ जाना चाहिदा। तोआंई, यादव परोआर च सुलह दे प्रयासे शुक्रवार गी रफ्तार पकड़ी लैती जिसलै शिपाल यादव ने अखिलेश यादव कन्नै आमने- सामने मलाटी कीती। चाचा- भतीजे बश्कार एह ऐतवार गी सपा च मची कलह दे बाद आमने- सामने दी पहली मलाटी कीती। इस्सै बश्कार, सपा सांसद अमर सिंह ने गलाया जे ओह् पिता पुत्रा बश्कार संबंध बेहतरी दे पक्ष च ऐ ते ओह मुक्खमंत्री दी राह कीती “बाधा” नेईं ऐ। मुलायम ते पुत्रा अखिलेश बश्कार टकराव लेई इक प्रमुख कारण रेह अमर छह साल बाद हाल च पार्टी च शामल होए हे। शिवपाल शुक्रवार बदलै अखिलेश दे घर पुज्जे जेदे बाद उनें अपने भ्राऽ मुलायम कन्नै मलाटी कीती जेदे करी सुलह दे प्रयासे दे संकेत मिलदे न। पार्टी दे लोकें एह स्पष्ट नेई कीता जे चाचा भतीजे बश्कार संक्षिप्त मलाटी च के गल्ल होई। हालांकि घटनाक्रम कन्नै जुड़े सूत्रों समझौते दे फार्मले दे तैहत राज्यसभा सदस्य अमर सिंह दे इस्तीफे दी संभावना थमां इंकार नेई कीता। अन्य संभावना प्रदेश सपा प्रमख दे औहदे थमां शिवपाल दा इस्तीफा होई सकदी ऐ। वर्तमान कलह थमां पैहले एह पद मुक्खमंत्री कोल हा। पिता मुलायम दी जगह सपा अध्यक्ष बनने दे बाद
अखिलेश ते शिवपाल बश्कार ए आमने- सामने दी पैली मलाटी ही। शिवपाल एदे थमां पैहले मंगलवार गी मुलायम दे आवास उप्पर अखिलेश कन्नै मिले हे जिसले मुक्खमंत्री अपने पिता कन्नै मिलन पुज्जे हे।
