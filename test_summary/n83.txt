बैंक कर्मचारियें दी हड़ताल दा जम्मू च बी दिक्खने गी मिलेआ असर।
जम्मू, 22 अगस्त। देश दे राष्ट्रीयकृत बैंक ते ग्रामीण बैंक मंगलवार गी हड़ताल उप्पर रेह्। युनाइटेड फोरम ऑफ बैंक यूनियंस दे आह्वान उप्पर देशव्यापी हड़ताल दा राज्य च बी असर दिक्खने गी मिलेआ।
सरकार दे एकीकरण दे कदम ते किश अन्य मंगें दे समर्थन च यूनाइटेड फोरम ऑफ बैंक यूनियंस (यूएफबीयू) दे तत्वावधान च सब्भनें बैंक यूनियनें आस्सेआ हड़ताल दा आह्वान कीता हा।
भारतीय मजदूर संघ (बीएमएस) कन्नै जुड़े बैंक कर्मियें दे इक संगठन ने सरकारी बैंकें च कर्मचारियें दी मंगें दे प्रति सरकार दी उदासीनता गी जिम्मेदार ठैह्राया ऐ। गैर तलब ऐ जे सार्वजनिक बैंकें दे निजीकरण ते विलय दे खलाफ बैंक कर्मचारियें ते अधिकारियें दे संयुक्त संगठन ‘यूनाइटेड फोरम आफ बैंक यूनियंस’ ने 22 अगस्त गी राष्ट्रव्यापी हड़ताल दा आह्वान कीता गेआ हा।
यूनियनें हड़ताल लेई 3 अगस्त गी गै नोटिस देई दित्ता हा। एनओबीडब्ल्यू दे उपाध्यक्ष अश्विनी राणा ने गलाया ऐ जे सरकार बैंक कर्मियें दी मंग गी लेईयै उदासीन बनी दी ऐ। राणा ने गलाया जे जेक्कर सरकार ने इनें मंगें पर गौर नेईं कीता तां औने आह्ले दिनें च होर बी हड़ताल होई सकदी ऐ।
बैंक कर्मचारियें दी एह् हड़ताल बैंकें दे निजीकरण ते विलय दे खलाफ ऐ। बैंक यूनियनें दी मंग ऐ जे बैंकें च सब्भै औह्दें पर भर्थी कीती जा ते बैंकें च अनुकंपा दे आधार पर नियुक्तियां बी कीती जान। यूनियनें दा गलाना ऐ जे नोटबंदी दौरान बैंक कर्मचारियें केईयें घैंटे अतिरिक्त बैठक घट्ट कीता ऐ। उनें अतिरिक्त कम्म दा ओवरटाइम दित्ता जाना चाह्दिा।
