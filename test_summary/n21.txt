 संगीत दे प्रति मेरा जनून सदाव्हार ऐ : सुखविंदर सिंह। मुम्बई, 13 जुलाई। बॉलीवुड दे मन्ने परमन्ने दे गायक सुखविंदर सिंह करीब दौं दशके थमां फिल्मी दुनियां च न ते उंदा गलाना ऐ जे संगीत दे प्रति उंदा जनून सदाबहार ऐ। 46 एं बरें दे फिल्में दे पार्श्व गायक दा मन्नना ऐ जे कलाकार गी अहंकार ते असुरक्षा दी भावना गी घर नेई करन देना चाहिदा। सुखविंदर सिंह ने समाचार एजेंसी कन्नै गल्लबात करदे होई गलाया जे अच्छी गायकी गै सुंदे कैरियर च अग्गे लेइयै जंदी ऐ। तां गै लोक सुंदी बाज थमां दूई नेई होंदे न। उनें गलाया जे संगीत गित्तै मेरा जनून कदें खत्म नेई होग। जदूं तक्कर तुंदे च जनून ऐ अर्दू क्कर तुस दूएं दा मनोरंजन करी सकदे ओह, जिस दिन जनून खत्म उस दिन तुस किश नेई रौगेओ। सिंह ने गलाया जे अहंकार, आक्रामकता ते असुरक्षा दी भावना इक संक्रमण आंगर ऐ ते अगर तुंदे च एह नेई ऐ तां एह अच्छी गल्ल ऐ। गायक ते संगीतकार सुखविंदर सिंह ने महानायक अमिताभ बच्चन, बॉलीवुड दे सुपरस्टार शाहरूख खान, बॉलीवुड दे सुप्रसिद्ध अभिनेता अनिल कपूर जने कलाकारें गित्तै पार्श्व गायकी कीती ऐ।
