मानव गी अनमोल वचन शक्ति प्राप्त होई, जेह्ड़े बोली नेईं पांदे ओह् जानदे न वचन शक्ति दे मोल गी: सुभद्र मुनि जी।
जम्मू, 23 सितम्बर। श्री.एस.एस जैन सभा जम्मू दे तत्वावधान च आयोजित जैनाचार्य श्री सुभद्र मुनि जी महाराज ने गलाया सद्कर्म करने करी आत्मिक सुख मिलदा ऐ। जिसलै बी अच्छा कम्म कीता मन गी प्रसन्नता मिलदी ऐ। कुसै दूए लेई बी कम्म होऐ ओह्दे करी स्वयं गी, दूए गी खुशी मिलदी ऐ।
आचार्य श्री ने गलाया जे असद्कर्म करियै कोई व्यक्ति किन्ना बी गर्व करें उस्सी जीवन च आनन्द, प्रमोद, प्रसन्नता, खुशी नेईं मिली सकदी। मन च असद्कर्म करी डर रौंह्दा ऐ। डर बनेआ रौंह्दा ऐ, घब’राहट, बेचैनी रौंह्दी ऐ।
जैन संत ने गलाया जे जीवन च कुशल कर्म अर्थात् सद्कर्म जीवन च श्रेष्ठ नतीजा फल दिंदा ऐ। असद्कर्म करी मानसिकता च ईष्या भाव रौंह्दा ऐ। मन- मन च जलदा रौंह्दा ऐ। ओह्दी दृष्टि च मिथ्या भाव रौंह्दा ऐ सत्य गी असत्य समझदा ऐ कीजे ईष्या भाव च व्यक्ति सदगुणे गी नेईं दिक्खी पांदा। ईष्या अधिकांश श्रेष्ठता दे कारण गै रौंह्दी ऐ कोई अच्छा ऐ ओह्दी अच्छाई समझ नेईं औंदी। कुसै दा सौन्दर्य ऐ ते ईष्या भाव ऐ। कुसै गी पैसे धन वैभव पर ईष्या ऐ, व्यर्थ च मन अशांत रौंह्दा ऐ। मलिन रौंह्दा ऐ।
आचार्य श्री ने गलाया इस्सै चाल्ली असद्कर्म च वाणी दूषित रौंह्दी ऐ। ओह्दी भाषा मिथ्या भाषणप्रिय रौंह्दी ऐ। निन्दा- चुगली दी आदत हुन्दी ऐ। जेह्दे करी परस्पर प्रेम दे थाह्र पर वैर- मनस्य, व्यर्थ- प्रलाप, कटु वचन करी सब वाणी आस्सेआ कीता जाने आह्ला असद्कर्म ऐ। मानव गी अनमोल वचन शक्ति प्राप्त होई। जेह्ड़ा बोली नेईं पांदे ओह् जानदे न वचन शक्ति दे मोल गी जिनेंगी वाणी मिली ऐ ओह् एह्दा सदुउपयोग नेईं करदे न।
आचार्य श्री ने गलाया जे कामिक असद्कर्म आस्सेआ हिंसा, चोरी करना, असदाचार, व्याभिचार दे आस्सेआ शारीरिक अशुभ कर्म ऐ जेह्ड़ा शरीर आस्सेआ कीते जंदे न। मानव शरीर दुर्लभ जीवन ऐ। व्यक्ति इस शरीर दे अर्थ करी अनभिज्ञ ऐ। मानव ने प्राप्त कीता मानव दा दुर्लभ शरीर ते जीवन जिन्दा ऐ। स्वच्छन्दता करी पशुता कन्नै भरोचे दा अज्ञान मय। श्री संघघने श्रद्धालुएं दा अभिनन्दन कीता।
