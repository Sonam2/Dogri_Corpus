भाजपा युवा मोर्चा दी कार्यक्रणी दी बैठक आयोजित।
कैप्टन जसवंत सिंह बने जिला किसान मोर्चा दे अध्यक्ष।
जम्मू, 25 अगस्त। भारतीय जनता पार्टी जम्मू ज़िला दी इक बैठक दा आयोजन कीता गेआ जेह्दे च जम्मू ज़िला दे पदाधिकारी ते मंडलें दे अध्यक्ष ते मोर्चा दे अध्यक्ष शामल होए।
इस मौके उप्पर जम्मू ज़िला दी प्रभारी रजनी सेठी ते किसान मोर्चा दे प्रदेश अध्यक्ष राजिंद्र सिंह चिब मजूद हे। बैठक दे पूर्व च आयोजित कीती गेई बैठकें उप्पर चर्चा कीती ते कन्नै इनें बैठकें च कीते गेदे कम्में दी जानकारी गी साझा कीता गेआ।
वन बूथ टेन युथ गी लेईयै मंडले दे अध्यक्षें करी उन्दी रिपोर्ट लैती गेई ते औने आह्ले पार्टी दे कार्यक्रमें दी जानकारी उनेंगी दित्ती गेई।
इस मौके उप्पर रविंदर सिंह चिब कन्नै जिला अध्यक्ष ने चर्चा कीती ते जम्मू जिला किसान मोर्चा दे अध्यक्ष दा कार्यकाल कैप्टन जसवंत सिंह गी सौंपदे होई उनेंगी नमोनित कीता गेआ।
जबकि रवि शर्मा गी नरवाल पंचयत दा प्रभारी नमोनित कीता गेआ। बलोरिया ने नवनियुक्त पधादिकारियें गी उन्दे प्रभार दी बधाई दित्ती ते पार्टी दी नीतियें ते योजनाएं दा विस्तार करने दी गल्ल आक्खीं।