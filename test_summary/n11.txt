शिमला च एसटीपीआई दे सेंटर दा रक्खेआ नींह पत्थर। शिमला, 3 जुलाई। केंद्रीय सूचना प्रौद्योगिकी मंत्री रवि शंकर प्रसाद ने हिमाचल प्रदेश च अज्ज इन्क्यूबेशन सेंटर दा नींह पत्थर रक्खेआ ऐ। इस केंद्र दा उद्देश रिआसता च उद्यमिता, साफ्टवेयर निर्यात गी बढ़ावा देना ते रोजगार दे नमें मौके पैदा करना ऐ। मंत्री ने गलाया जे मेहली च स्थापित कीते जा करदे इस सेंटर थमां साफ्टवेयर विकास दे जरिए खेतर च उद्यमिता गी बढ़ावा होग। एह सेंटर रिआसता च आईटी उद्योगें दी जरूरत पूरा करग। उनें गलाया जे इस केंद्र थमां रिआसता दे नौजोआने गित्तै रोजगार दे मौके पैदा होन। साफ्टवेयर टेक्नॉलोजी पार्क्स आफ इंडिया (एसटीपीआई) पासेआ विकसित कीता जा करदा एह शिमला गित्तै अपनी चाल्ली दा दूआ केंद्र होग। इस मौके उप्पर रिआसता दे मुक्खमंत्री जयराम ठाकुर ने गलाया जे इस इनक्यूबेशन सेंटर दी लागत करीब दस करोड़ रपे होग ते इत्थे 15- 20 स्टार्टअप कम्म करी सकदे न।