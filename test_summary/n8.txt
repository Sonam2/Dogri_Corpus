आतंकिये गी फगड़ने गित्तै सुरक्षाबलें चलाया तलाशी अभियान। श्रीनगर, 3 जुलाई। उत्तरी कश्मीर च बांदीपोरा जिले दे हाजिन लाके च अज्ज सुरक्षाबलें आतंकवादिये गी फगड़ने गित्तै तलाशी अभियान चलाया। सूत्रों दस्सेआ जे प्रशासन ने सोशल मीडिया उप्पर अफवाहें गी रोकने गित्तै भारत संचार निगत लिमिटेड (बीएसएनएल) सने सभने फोन कौंपनियें दे मोबाइल नेटवर्क गी बंद करी दित्ता ऐ। लाहके च आतंकवादियें दी मजूदगी दी खुफिया जानकारी दे आधार उप्पर राश्ट्रीय राइफल (आरआर), जम्मू कश्मीर पुलसै दे विशेष अभियान समूह (एसओजी) ते केंद्रीय रिजर्व पुलस बल ने हाजिन लाके च संयुक्त तलाशी अभियान चलाया। सैकड़ांबद्धे सुरक्षाबलें सभने निकलने आले रस्तें गी सील करी दित्ता ते घर- घर दी तलाशी लैती जा करदी ऐ। उनें गलाया जे तलाशी गित्तै लाके दी घेराबंदी दे आले दोआले कुसै बी चाल्ली दे प्रदर्शन गी रोकने गित्तै होर सुरक्षाबलें गी तैनात कीता गेआ ऐ।
