एक्स सैंट्रल पैरामिलिट्री फोर्स वैलफेयर एसोसिएशन आस्सेआ पुंछ च बैठक दा आयोजन।
डी.सी पुंछ गी मंगें दा सौंपेआ गेआ ज्ञापन।
पुंछ, 26 जुलाई। ऑल जम्मू कश्मीर एक्स सैंट्रल पैरामिलिट्री फोर्स वैलफेयर एसोसिएशन आस्सेआ अज्ज इक बैठक दा आयोजन ज़िला पुंछ च होआ। बैठक च पूर्व अर्द्ध सैनिक बलें दी समस्याएं पर विचार विमर्श कीता गेआ। इस मौके पर एसोसिएशन दे राज्य प्रधान शशि शर्मा, महासचिव दर्शन कुमार, उप प्रधान स.दलीप सिंह, सचिव मोहिन्द्र सिंह, ज़िला राजौरी दे प्रधान राजा राम शर्मा, अब्दुल हक, खदाम हुसैन, बशीर अहमद, मोहम्मद आजम सने केई लोक बी मजूद हे।
इस दौरान एसोसिएशन दे इक शिष्टमंडल ने ज़िला आयुक्त पुंछ कन्नै बी मलाटी कीती ते अपनियें मंगें गी इक ज्ञान सौंपेआ। इस मौके उप्पर आयोजित बैठक गी संबोधित करदे होई एसोसिएशन दे राज्य प्रधान शशि शर्मा, महासचिव दर्शन कुमार बगैरा ने अपने विचार प्रकट कीते ते गलाया जे पूर्व अर्द्ध सैनिक बल अपनियें मंगें गी पिछले लम्में समें थमां सरकार दे सामनै रक्खदे आवै’रदे न ब एह्दे बावजूद अजें तक्कर सरकार आस्सेआ उन्दियें मंगें गी पूरा नेईं कीता जा’रदा ऐ। केन्द्र दी पूर्व कांग्रेस सरकार ने बी उन्दियें मंगें पास्सै कोई ध्यान नेईं दित्ता ते केन्द्र दी मजूदा भाजपा सरकार आस्सेआ उन्दियें मंगें गी पूरा नेईं कीता जा’रदा ऐ। मजबूर होना पवै’रदा ऐ। 
उनें अपनियें मंगें गी उजागर करदे होई गलाया जे उन्दी पैंशन विसंगतियें गी दूर कीता जाना चाह्दिा। सेहत भत्ते च बढ़ोतरी कीती जानी चाह्दिी। एह्दे अलावा उन्दी पैंशन विसंगतियें गी दूर कीता जाना चाह्दिा। प्रोफेशनल कोर्सें च उन्दे बच्चें गी विशेष छूट दित्ती जानी चाह्दिी। एह्दे अलावा उन्दी समस्याएं गी सुनने ते दूर करने दे मकसद कन्नै बक्ख थमां बोर्ड दा गठन कीता जाना चाह्दिा। उनें मौजूद सब्भनें पूर्व अर्द्ध सैनिक बलें, वीर नारियें थमां अपील करदे होई गलाया जे ओह् इकजुट होईयै संघर्ष करें। 
उनें गलाया जे पिछले दिनें उनें नमीं दिल्ली च जंतर- मंतर दे बाह्र बी बरोध प्रदर्शन करियै सरकार गी जगाने दा प्रयास कीता हा ब सरकार इस पास्सै कोई ध्यान नेईं देआरदी ऐ।