 सिंचाई मंत्री ने फलोरा सड़क रस्ते पर लुक्क बिछाने दा कम्म शुरू करोआया।
आरएसपुरा, 1 जनवरी। सुचेतगढ़ विधानसभा खेतर थमां भारतीय जनता पार्टी दे विधायक ते राज्य दे सिंचाई मंत्री शाम चौधरी आस्सेआ खेतर दे लोकें गी बेहतर सुविधां दित्ते जाने दा सिलसिलाजारी ऐ। ऐतवार गी मंत्री ने सीमावर्ती ग्रां फलोरा गी जाने आली मुक्ख सड़क पर लुक्क बिछाने दा कम्म शुरू करोआया। इस मौके पर भाजपा दे मंडल महासचिव स. ओमकार सिंह, सने पार्टी दे केई नेता उंदे कन्नै हे। इस मौके पर आयोजित बैठक गी संबोधित करदे होई मंत्री ने गलाया जे खेतर च मती हारियें सड़कें गी पक्का करी दित्ता गेआ ऐ ते हुन लिंक रस्तें गी पक्का कीता जारदा ऐ। उनें गलाया जे औने आहले दिने च बी खेतर च विकास कम्में गी जारी रखेआ जाग। चौधरी ने गलाया जे सरकार आस्सेआ राज्य ते केंद्र सरकार आस्सेआ लगातार लोकें दी बेहतरी लेई कदम चुक्कै जारदे न। चौधरी ने ग्रां दे लोकें गी भरोसा दोआया जे औने आले दिने च खेतर च विकास कम्में गी जारी रखेआ जाग।
