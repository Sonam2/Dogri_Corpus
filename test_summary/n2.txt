 अट्ठ जुलाई गी भारत दौरे उप्पर आवै करदे दक्खन कोरिया दे राश्ट्रपति। नमीं दिल्ली, 3 जुलाई। दक्खन कोरिया दे राश्ट्रपति मून जे इन अगले हफ्तै अट्ठ जुलाई गी भारत दौरे उप्पर आवै करदे न जित्थे ओह भारतीय शीर्ष अगुआइ दे कन्नै द्विपक्षीय, इलाकाई ते वैश्विक मुद्दे उप्पर सांझे हितें कन्नै जुड़े दे विशें उप्पर चर्चा करन। बदेश मंत्रालय दे ब्यान दे अनुसार, मून अट्ठ जुलाई थमां 11 जुलाई तक्कर भारत दी सरकारी यात्रा उप्पर रौहडन। अपनी यात्रा दे दरान दक्खन कोरिया दे राश्ट्रपति भरत दे प्रधानमंत्री नरेंद्र मोदी बछकार द्विपक्षीय, इलाकाई ते वैश्विक मुद्दे सनें सांझे हितें कन्नै जुड़े दे विशें उप्पर व्यापक चर्चा होग। इस च दौने देशें दे विशेष सामरिक रिश्तें गी होर मजबूत बनाने उप्पर जोर दित्ता जाग। दौने देशें बछकार आर्थिक सैह्योग उप्पर चर्चा होने दी मेद दस्सी जा करदी ऐ। उल्लेखनीय ऐ जे मून दी एह पैहली भारत यात्रा होग। दक्खन कोरिया ने 1973 च भारत कन्नै औपचारिक रिश्ते स्थापित कीते हे।
