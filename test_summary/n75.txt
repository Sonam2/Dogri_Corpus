तंबाकू कन्नै कैंसर गै नेईं हुन्दा, अक्खें दी रोशनी बी जंदी ऐ: एम्स।
नमीं दिल्ली, 2 सितंबर। एम्स दे डॉक्टरें गलाया ऐ जे तंबाकू कन्नै ना छड़ा कैंसर हुन्दा ऐ बल्कि लम्में समें तक्कर एह्दा सेवन करने करी अक्खें दी रोशनी बी जाई सकदी ऐ। डॉक्टरें एह् बी गलाया जे इस विशे उप्पर होए केई अध्ययन करी एह् जाह्र होआ ऐ जे जेह्ड़े लोक धूम्रपान करदे न उन्दे च धूम्रपान नेईं करने आह्लें दी तुलना च मोतियाबिंद होने दी आशंका बधी जंदी ऐ। पं×ा जां 10 साल तंबाकू दा सेवन करने करी अक्खें दी नसां प्रभावित हुन्दियां न जेह्दे करी अक्खें दी रोशनी जाई सकदी ऐ।
एम्स च राजेंद्र प्रसाद नेत्रा विज्ञान केंद्र दे प्रमुख डॉ. अतुल कुमार ने लाया जे अक्सर नेह् मामलें च अक्खें दी रोशनी वापस नेईं औंदी। लोक जानदं न जे धूम्रपान ते तंबाकू चबाने करी हृदय रोग ते कैंसर होई सकदा ऐ ब तंबाकू करी अक्खें दी रोशनी दे जाने ते अक्खें दी अन्य समस्याएं दे बारे च व्यापक रूप कन्नै नेईं जानेआ जंदा। उनें लाया जे एम्स च सालाना अक्खें दी रोशनी जाने दे कुल मामलें च करीब पं×ा फीसदी तंबाकू कन्नै होए मामले हुन्दे न।
डॉ. कुमार ने गलाया जे एम्स केंद्रीय सेहत मंत्रालय दे कन्नै इक राष्ट्रीय दृष्टिहीनता सर्वेक्षण करै’रदा ऐ। एह्दा उद्देश्य देश च नेह् दृष्टिहीन लोकें दे बारे च आंकड़े जुटाना ऐ। कम्युनिटी ओप्थलमोल जी दे प्रभारी प्राध्यापक प्रवीण वशिष्ट दे मुताबिक सर्वेक्षेण लेई चुने गे 30 जिलें च 19 जिलें च आंकड़ा किट्ठे करने दा कम्म पूरा होई गेआ ऐ। सर्वेक्षण अगले साल जून तक्कर पूरा होने दी मेद ऐ। विश्व सेहत संगठन दे 2010 दे आंकड़ें दे मुताबिक भारत च विश्व दे 20 फीसदी दृष्टिहीन लोक होई सकदे न।
