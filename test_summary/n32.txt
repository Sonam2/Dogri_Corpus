 भाजपा दे मंडल प्रधान ने गोपड बस्ती च बंकर बनाने दा कम्म शुरू करोआया। लोकें समस्याएं बारे दित्ती जानकारी। आरएसपुरा, 4 जनवरी। सुचेतगढ़ विधानसभा हल्के थमां भाजपा दे मंडल प्रधान स्वर्ण सिंह चिब ने बुधवार गी ग्रां गोपड बस्ती दा दौरा करियै लोकें दियें समस्याएं गी सुने ते उनेंगी तौले हल करोआने दा आश्वासन दित्ता। अपने इस दौरे दौरान ग्रां च लगभग पंx| लक्ख रपे दी लागत कन्नै बनने आले बंकर दा निर्माण
कम्म बी शुरू करोआया। इस मौके पर पार्टी दे युवा प्रधान गोरव शर्मा, गार सिंह, नंबरदार ओमकार सिंह, शाम लाल, विजय कुमार, रोमेश लाल सने मती गिनतरी च ग्रां दे लोक मजूद है। इस दौरान आयोजित इक बैठक गी संबोधित करदे होई मंडल प्रधान स्वर्ण सिंह चिब ने गलाया जे पाकिस्तान आस्सेआ होने आली गोलाबारी करी सीमावर्ती लोकें गी नुक्सान नेईं पुज्जै इस गल्ल गी ध्यान च रक्खदे होई हर इक सीमावर्ती ग्रांएं च पक्के बंकरें दा निर्माण कम्म कीता जारदा ऐ जेदे चलदे उक्त ग्रांएं च बी बंकर बनाने दा कम्म शुरू करोआया गेआ ऐ। चिब ने गलाया जे मकामी विधायक ते राज्य दे सिंचाई मंत्री शाम लाल चौधरी दे प्रयासे दे कारण सुचेतगढ़ खेतर च तेजी कन्नै विकास कम्में गी
आया जा’रदा ऐ। उनें गलाया जे केन्द दी मोदी सरकार आस्सेआ सीमावर्ती लोकें दी बेहतरी लेई लगातार कदम चक्कै जारदे न। खेतर दी लगभग सङभने सड़कें गी पक्का करी दित्ता गेआ ऐ। एहदे अलावा हर इक ग्रां च तेजी कन्नै विकास कम्म होआरदे न। मंडल प्रधान ने गलाया जे। केईये ग्रांएं च पक्के बंकरें दा निर्माण कम्म होई चुके दा ऐ ते केई थाहरें उप्पर तेजी कन्नै जारी ऐ। इस मौके उप्पर अन्य लोकें ने बी अपने विचार प्रकट कीते।
