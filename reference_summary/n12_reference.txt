पैहली बारी कश्मीर घाटी च सीआरपीएफ दियां महिला कर्मी निबड़ङन प्रदर्शनकारियें कन्नै। 

केंद्रीय रिजर्व पुलस बल (सीआरपीएफ) दियें पंज सौ महिला कर्मियें दी इक विशेष टुकड़ी नियमित ड्यूटी, उग्र भीड़ ते पथराव करने आलें कन्नै निबड़ने गित्तै कश्मीर घाटी च लाइयां गेइयां न। 

किश साल पैलें सीआरपीएफ दिये महिला कर्मिये गी छत्तीसगढ़ ते झारखंड दे नक्सल बरोधी अभियाने च शामल कीता गेआ हा। 
उनें दस्सेआ जे 45 एं दिने दी सखलाई दे बाद इनें महिलाएं गी पथराव करने आले ते प्रदर्शनकारियें कन्नै निबड़ने गित्तै घाटी च तैनात कीता जाग। 
मन्नेआ जा करदा हा जे सीआरपीएफ दी विशेष दंगा निरोधक शाखा आरएएफ गी हिंसक प्रदर्शने ते पथराव दिये बारदातें कन्नै निबड़ने गित्तै लाया जाई सकदा ऐ ब इसगी व्यवहारिक नेई पाया गेआ ऐ।