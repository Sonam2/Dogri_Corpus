पाकिस्तान आतंकवाद उप्पर लगाम ला : भारत दी सख्त चेतावनी। 
 
कश्मीर च मानवाधिकारें दे कथित हनन गी लेइयै पाकिस्तान दी टिप्पणी उप्पर जवाब दिंदे होई भारत ने अज्ज गलाया जे पैलें पाकिस्तान गी अपनी धरती उप्पर फलै करदे आतंकवाद गी रोकना चाहिदा। 
पाकिस्तान दे बदेश मंत्रालय ने कश्मीर च मानवाधिकारें दे उल्लंघन दा अरोप लाया। 
पाकिस्तान ने महिला अलगाववादी नेता सईदा आशिया अंद्राबी गी तिहाड़ जेल भेजे जाने ते हुर्रियत नेताएं शब्बीर अहमद शाह ते मसर्रत आलम भट गी हिरासत च लैते जाने उप्पर बी चैता दस्सी ही। 

पाकिस्तान दे पैहले सिख पुलस अफसर गुलाब सिंह शाहीन गी सरकार कन्नै जैदाद विवाद दे बाद मकानै थमां बेदखल कीते जाने दे सरबंधै च सोआल करने उप्पर बदेश मंत्रालय दे प्रवक्ता ने गलाया जे भारत इसदी घोर निंदेआ करदा ऐ।
