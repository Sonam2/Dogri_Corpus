भारत अफगानिस्तान इक्कै स्रोत थमां औने आले आतंकवाद दा शकार न : अब्दाली। 

भारत च अफगानिस्तान दे राजदूत शाइदा शब्दाली ने अज्ज गलाया जे भारत ते अफगानिस्तान गी आतंकवाद थमां मुक्त करोआने गित्तै दौने देशे गी किट्ठे खड़ोना होग। 
अफगानिस्तान दे जलालाबाद च इक फिदायीं हमले च केईं सिखें सने 19 लोकें दे मारे जाने दी बारदाता दी निंदेआ करदे होई अब्दाली ने एह टिप्पणी कीती। 

आतंकवाद कन्नै मकाबले गित्तै असे बाकी दुनिया कन्नै खड़ोना होग। 

बदेश मंत्री सुषमा स्वराज ने अज्ज नमीं दिल्ली दे जे एन भवन च आत्मघाती हमले दे किश पीड़ितें दे परोआरजने कन्नै मलाटी कीती। 
अफगान राजदूत ने गलाया जे हमले दी जिम्मेदारी बेशक इस्लामिक स्टेट संगठन ने लैती ऐ ब एह सच्च ऐ जे अफगानिस्तान च आतंकवाद सीमा पार थमां आवै करदा ऐ।