ग्रामीण विकास विभाग आस्सेआ शौचालय बनाने आह्ले लोकें गी कीता सम्मानत।
बीडीओ सांची मिश्रा दी अध्यक्षता च ग्राम सभा दा आयोजन।

ग्रामीण विकास विभाग ब्लाक आरएसपुरा आस्सेआ अज्ज ग्राम सभा दा आयोजन करियै लोकें गी केन्द्र ते राज्य सरकार आस्सेआ चलाई जा’रदी बक्ख- बक्ख योजनाएं दे बारे च जानकारी दित्ती गेई।
ब्लाक डिवेलपमेंट आफिसर आरएसपुरा सांची मिश्रा दी अध्यक्षता च आयोजित इस ग्राम सभा दौरान एसडीएम आरएसपुरा नरेश कुमार शर्मा मुक्ख परौह्ने दे रूप च मजूद हे जबकि बक्ख- बक्ख पंचायतें दे पूर्व सरपंचें, पंचें ते आम नागरिकें हिस्सा लैता। 
