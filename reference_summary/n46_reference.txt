भारत- पाक सीमा उप्पर हालात सामान्य होने दे बाद घरें गी परतोई चुके न ग्रामीण।

जम्मू संभाग दे सीमावर्ती इलाकें दी नियंत्राण रेखा उप्पर पाक ते भारतीय सैनिकें दी गोलीबारी रूकने दे कारण उत्थूं दे लोक अपने घरें गी वापस परतोई गे न ते सामान्य जीवन बल्लें- बल्लें ब्हाल होई गेआ ऐ। 
15000 थमां बी मते लोक जम्मू, सांबा ते कठुआ ज़िलें थमां अपने घरें गी परतोई गे न। 
इस्सै चाल्ली राजौरी पुंछ दे बी सीमावर्ती इलाकें दे लोक बी अपने घरें गी परतोआ’रदे न। 
उल्लेखनीय ऐ जे कल सुचेतगढ़ च कमांडर स्तर दी फलैग मीटिंग होई ही जेह्दे च दौनें देशें बश्कार सीमा पर गोलाबारी बंद करने पर सहमति बनाने दी गल्ल कीती गेई। 
दौनें पास्सेआ इस गल्ल पर सहमति बनाने पर बल दित्ता गेआ ऐ जे हुन सीमा पर शांति स्थापित कीती जाग।
