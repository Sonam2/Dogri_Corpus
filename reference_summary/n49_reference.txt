 युवा वोटरें गी कीता गेआ मतदान दे प्रति जागरूक।
एसडीएम आरएसपुरा दी अध्यक्षता च लाया गेआ कैंप।
 
युवा वोटरें गी मतदान दे प्रति जागरूक करने दे मकसद करी एसडीएम आरएसपुरा कार्योलय आस्सेआ सरकारी डिग्री आरएसपुरा दे सैह्योग कन्नै कृषि विज्ञान केन्द्र आरएसपुरा दे सभागार च इक दिवसीय जागरूक कैंप दा आयोजन कीता गेआ। 
स्वीप दे तैह्त आयोजित इस कैंप दौरान आरएसपुरा विधायक डॉ. गगन भगत मुक्ख परौह्ने दे रूप च मौजूद हे जबकि एसडीएम आरएसपुरा सुशील कुमार, एसडीपीओ सुरेन्द्र चैधरी सने मती गिनतरी च युवा बी मौजूद हे। 

उनें गलाया जे कैंप च नमें वोटरें गी शामल करने लेई राजिस्ट्रैशन बी कीता गेआ ऐ।
उनें गलाया जे मती गिनतरी च युवा वोटर अज्ज जुड़े दे न ते ओह् औने ओह्ले कुसै बी चुनांऽ च अपने मत दा इस्तेमाल करी सकङन। 

